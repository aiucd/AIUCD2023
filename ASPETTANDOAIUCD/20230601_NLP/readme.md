# Introduzione al Natural Language Processing
**Rachele Sprugnoli**

1 giugno 2023, ore 17.00

[Slide workshop](https://docs.google.com/presentation/d/1HIQiJa6fJuOTWgOsrxKZtlWhFYPCWIZtLCr7IBpMLNk/edit?usp=sharing)


**Abstract**

Il Natural Language Processing (NLP), anche noto in Italia con l’espressione Trattamento Automatico del Linguaggio (TAL), è un campo di ricerca interdisciplinare il cui obiettivo è creare macchine che comprendano (ma anche riproducano) le lingue naturali. L’NLP applicato alle discipline umanistiche può essere usato per l’analisi avanzata dei dati linguistici in formato digitale studiando, ad esempio, le costruzioni sintattiche di un romanzo, i cambiamenti semantici delle parole nel tempo, le differenze stilistiche tra autori diversi. L’NLP, infatti, si occupa dell’elaborazione di ogni livello di analisi linguistica, dalla morfologia alla sintassi, dalla semantica alla pragmatica.Il workshop includerà un’introduzione teorica ai concetti principali dell’NLP (che cosa è, perché è una sfida interessante, cosa è una pipeline, quali sono le fasi principali nello sviluppo di un sistema di NLP) e una parte pratica in cui verranno mostrate le funzionalità di due strumenti liberamente disponibili online: UDPipe ([https://ufal.mff.cuni.cz/udpipe](https://ufal.mff.cuni.cz/udpipe)) e Tint ([https://dh.fbk.eu/research/tint/](https://dh.fbk.eu/research/tint/)). Per seguire il workshop non sono richieste competenze pregresse né l’installazione di software: infatti, per facilitare la partecipazione di un pubblico ampio e vario, verranno usate le demo online dei suddetti strumenti.


